Füstmedence
===========
Ezek a barlangok lávabarlangoknak tűnnek. *[Lávabarlang vagy lávacsatorna akkor jön létre, mikor a folyó láva kicsit hűl, a külseje megszilárdul, de aztán a láva belseje még meleg és tovább megy, majd esetleg kiürül -- a csatorna meg ott marad. Ezek gyakran közvetlenül a felszín alatt mennek.]* Bizonyos részei még mindig vulkanikusan aktívak. Kis hidrotermális kürtőkből füst is szivárog a barlangokba, ami esőszerűen aláhullik.

Ha le tudnád modellezni, hogy hogyan folyik át a barlangrendszeren a füst, akkor el tudnád kerülni, ami azért sokkal biztonságosabb lenne. A tengeralattjáróból lekérdezhető a környező barlangok domborzati térképe (a rejtvény inputja).

```
2199943210
3987894921
9856789892
8767896789
9899965678
```

A füst mindig a terület legalacsonyabb pont felé folyik. Például vegyük a következő domborzati térképet:

2**1**9994321**0**
3987894921
98**5**6789892
8767896789
989996**5**678


Mindegyik szám egy pozíció magasságát jelenti, ahol ``9`` a legmagasabb és ``0`` a legalacsonyabb magasság, ami lehet.

Az első feladat az, hogy megtaláld a **mélyedéseket** -- azokat a mezőket, amelyek alacsonyabban vannak az összes környező mezőnél. A legtöbb mezőnek négy szomszédos mezője van; egy fent, egy lent, egy jobbra és egy balra. A szélen vagy a sarokban lévő mézők kevesebb szomszédos mezővel bírnak, nekik rendre 3 vagy 2 szomszédos mezőik vannak. Az átlós mezők tehát nem számítanak szomszédosnak.

A fenti példában 4 mélyedés (gödör) van, ezek vannak kiemelve: kettő az első sorban (``1`` és ``0``), egy a harmadik sorban (``5``) és egy a legalsó sorban (``5``).

**A kockázati szintje** egy mélyedésnek mindig a** magasságánál eggyel nagyobb szám**. A fenti példában a kockázati szintje a mélyedéseknek ``2``, ``1``, ``6`` és ``6``. A kockázati szintek összege a fenti domborzati térképen **``15``**. Találd meg az összes mélyedést a domborzati térképen. **Mi a mélységek kockázati szintjeinek összege?**

Második rész
------------
Most meg kell találnod a legnagyobb medencéket, hogy tudd, melyeket kell leginkább elkerülnöd:

Egy **medence** azon mezők összessége, melyekből a füst előbb-utóbb egy mélyedésbe folyik. Tehát minden mélyedéshez tartozik egy medence, bár egyes medencék egy kicsit kicsik lesznek. A 9-es magasságú helyek egyetlen medencéhez sem tartoznak. Minden más hely egy medence része lesz. 

Egy medence **mérete** alatt azon helyek számát értjük, amelyek hozzá tartoznak, beleértve a mélyedést is magát. A fenti példának 4 medencéje van. A bal-felső medencének ``3`` a mérete:

**21**99943210
**3**987894921
9856789892
8767896789
9899965678

A jobb felső medence mérete ``9``:

21999**43210**
398789**4**9**21**
985678989**2**
8767896789
9899965678

A középső medence mérete ``14``:

2199943210
39**878**94921
9**85678**9892
**87678**96789
9**8**99965678

Az jobb-alsó medence mérete ``9``:
2199943210
3987894921
9856789**8**92
876789**678**9
98999**65678**

Találd meg a három legnagyobb medencét és szorozd össze a méreteiket. A fenti példában ez ``9*14*9=``**``1134``**.

**Mit kapsz, ha összeszorzod a három legnagyobb medence méretét?**

https://adventofcode.com/2021/day/9