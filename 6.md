Gyöngyöshal
===========
Az óceánfenék egyre csak mélyül és mélyül... talán a szán kulcsa is erre keveredett?

Csillogó gyöngyöshalfélék egy népes raja úszik el melletted. Biztos nagyon gyorsan szaporodnak, ha ilyen nagy létszámokat képesek elérni -- talán exponenciális sebességgel szaporodnak? Jobb, megvizsgálod a szaporodásuk modelljét, biztos, ami biztos.

Bár nem tudsz semmi specifikusat a gyöngyöshalfélékről, néhány jellemzőjükre azért lehet közelítő becslést tenni. Biztos például, hogy azért minden hetedik napon egy gyöngyöshal életet ad egy másiknak.

Ugyanakkor ez a folyamat nem feltétlenül működik a raj szintjén is szinkronban. Egy gyöngyöshalnak lehet, hogy 2 napja van hátra, amíg másik gyöngyöshalnak ad életet, míg egy másiknak lehet, hogy 4 napja van így hátra. Tehát alkothatod meg úgy a modelledet, hogy mindegyik halhoz egy számot rendelsz, ami az adott hal szaporodáshoz hátralévő időt tartja nyilván.

Továbbá, gondolod magadban, egy fiatal gyöngyöshalnak biztos egy kicsit több időre van szüksége ahhoz, hogy képes legyen új utódokat létrehozni; adjon ez hozzá két további napot az első ciklushoz.

Tehát, tegyük fel, hogy egy gyöngyöshalnak a belső (stopper)órája a ``3``-as értékkel bír.
- Egy nap múlva ez az óra már csak ``2``-őt mutat
- Még egy nap múlva ez az óra már csak ``1``-et mutat
- Még egy nap múlva ez az óra már csak ``0``-át mutat
- Még egy nap múlva ez a belső stopperóra visszaáll ``6``-ra, és a raj egy új gyöngyöshallal lesz gazdagabb, aminek viszont ``8``-at mutat a belső órája.
- Még egy nap múlva az első gyöngyöshalnak ``5``-öt, a másodiknak ``7``-et mutat a belső órája.

Az a gyöngyöshal, ami új utódot hoz a világra, ``6``-ra állítja vissza az óráját, **nem ``7``-re** (, mivel a ``0`` egy érvényes és valid időzítőérték). Az utódnak ``8``-ra lesz állítva a belső órája és nem kezd el ketyegni, csak a következő naptól kezdve.

Észlelvén, hogy mire készülsz, a tengeralattjáró automatikusan kiadja a környező néhány száz fős raj életkorainak listáját (a rejtvényed inputja). Például, tegyük fel, hogy a következő listát kapod:

```3,4,3,1,2```

Ez a lista azt jelenti, hogy az első hal belső órája ``3``-at mutat, a második hal belső órája ``4``-et mutat, és így tovább az ötödik halig, aminek a belső órája ``2``-ot mutat. Több napra lefuttatva ezt a szimulációt a következőt kapnád:

```
Kiinduló állapot: 3,4,3,1,2
1 nap múlva:  2,3,2,0,1
2 nap múlva: 1,2,1,6,0,8
3 nap múlva: 0,1,0,5,6,7,8
4 nap múlva: 6,0,6,4,5,6,7,8,8
5 nap múlva: 5,6,5,3,4,5,6,7,7,8
6 nap múlva: 4,5,4,2,3,4,5,6,6,7
7 nap múlva: 3,4,3,1,2,3,4,5,5,6
8 nap múlva: 2,3,2,0,1,2,3,4,4,5
9 nap múlva: 1,2,1,6,0,1,2,3,3,4,8
10 nap múlva: 0,1,0,5,6,0,1,2,2,3,7,8
11 nap múlva: 6,0,6,4,5,6,0,1,1,2,6,7,8,8,8
12 nap múlva: 5,6,5,3,4,5,6,0,0,1,5,6,7,7,7,8,8
13 nap múlva: 4,5,4,2,3,4,5,6,6,0,4,5,6,6,6,7,7,8,8
14 nap múlva: 3,4,3,1,2,3,4,5,5,6,3,4,5,5,5,6,6,7,7,8
15 nap múlva: 2,3,2,0,1,2,3,4,4,5,2,3,4,4,4,5,5,6,6,7
16 nap múlva: 1,2,1,6,0,1,2,3,3,4,1,2,3,3,3,4,4,5,5,6,8
17 nap múlva: 0,1,0,5,6,0,1,2,2,3,0,1,2,2,2,3,3,4,4,5,7,8
18 nap múlva: 6,0,6,4,5,6,0,1,1,2,6,0,1,1,1,2,2,3,3,4,6,7,8,8,8,8
```
Minden nap a ``0``-ból ``6`` lesz és bejön egy új ``8``-as a lista végéhez, amíg az összes szám ``1``-gyel csökken, feltéve hogy a nap elején már létezett.

Ebben a példában 18 nap után összesen ``26`` hal van. 80 nap után **``5934``** hal lenne.

Találd ki, hogyan lehetne szimulálni a gyöngyöshalak szaporulatát. Hány gyöngyöshal lenne 80 nap után?

