13. Transzparens Origami
========================

Megint egy vulkanikusan aktív barlangrészhez érkezel. Nem jönne rosszul, ha fel tudnád térképezni egy hőkamerával a környéket, hogy tudd, mely járatok túl forróak ahhoz, hogy átmenj rajtuk.

Szerencsére a tengeralattjáró rendelkezik hőkamerával! Amikor bekapcsolod, a következő üzenet köszönt téged:

```
Gratulálunk a vásárláshoz! Az infravörös hőkamerarendszer aktiválásához kérjük üsse be a felhasználói kézikönyv 1-es számú oldalán található kódot.
```

Úgy tűnik, hogy a manók sose használták ezt a rendszert. Kicsit magad is meglepődsz, hogy milyen hamar megtaláltad a felhasználói kézikönyvet. Ahogy kinyitod, kihullik belőle az 1-es számú oldal. De hiszen ez egy írásvetítőbe való (átlátszó) fólia! [http://abeaiktgroup.blogspot.com/2013/10/az-irasvetito-oskovulet.html] A fólián pontok vannak szétszórtan elhelyezve, illetve az alján utasítások láthatók arra vonatkozóan, hogy hogyan kell összehajtani (ez lenne a rejtvény inputja):

```
6,10
0,14
9,10
0,3
10,4
4,11
6,0
6,12
4,1
0,13
10,12
3,4
3,0
8,4
1,10
2,14
8,10
9,0

fold along y=7
fold along x=5
```

Az első szakasz a fólián található pontok listája. A ``0,0`` lennének a bal felső pont koordinátá. Az első (``x``) érték jobbra haladva nő, a második (``y``) érték lefele haladva növekszik.  Tehát a ``3,0`` helyen lévő pont a bal felső saroktól három lépésnyire jobbra van, a ``0,7`` pont pedig a ``0,0`` pont alatt héttel. Ez a fenti példa a következő mintázatnak felel meg, ahol ``.`` jelenti az üres, jelöletlen helyeket és ``#`` a jelölt pontok helyét. 

```
...#..#..#.
....#......
...........
#..........
...#....#.#
...........
...........
...........
...........
...........
.#....#.##.
....#......
......#...#
#..........
#.#........
```

Ezután **hajtogatási utasítások** egy sorozata következik. Minden utasítás egy egyenes vonalra hivatkozik a fólián és azt akarja, hogy ezen egyenes vonal mentén **felfele** (ez lenne a vízszintes ``y=...`` eset) vagy pedig **balra** (ez lenne a függőleges ``x=...`` eset) hajtsd a fóliát. Ebben a példában az első utasítás azt mondja, hogy ``fold along y=7``, ami azon egyenesre utal, amelyet a ``7`` y-koordinátájú pontok alkotnak. (Ezt most ``-``-jellel jelöltük:)

```
...#..#..#.
....#......
...........
#..........
...#....#.#
...........
...........
-----------
...........
...........
.#....#.##.
....#......
......#...#
#..........
#.#........
```

Mivel ez egy vízszintes vonal, hajtsd **fel** az alsó felét! Néhány pont a hajtás után átfedhet, de a hajtási vonalon sosem szerepelnek majd pontok. A hajtás eredménye után ezt fogjuk kapni: 

```
#.##..#..#.
#...#......
......#...#
#...#......
.#.#..#.###
...........
...........
```

Most már csak 17 pont látható. 

Vegyük észre, hogy ebben a példában van két pont a bal alsó sarokban a hajtás előtt; ezek a hajtás után a bal felső sarokban jelennek meg (a ``0,0`` és ``0,1`` helyeken). Mivel a fólia átlátszó, az alattuk lévő pont (``0,3``-nál) továbbra is látható marad, hiszen átlátszik a fólián. 

Szintén vegyük észre, hogy néhány pont **átfedésbe kerül**; ebben az esetben ezek gyakorlatilag már egyetlen ponttá olvadt pontként vehetők.

A második hajtási utasítás az, hogy ``fold along x=5``, ami erre a vonalra utal: 
```
#.##.|#..#.
#...#|.....
.....|#...#
#...#|.....
.#.#.|#.###
.....|.....
.....|.....
```

Mivel ez egy függőleges vonal, hajts balra: 

```
#####
#...#
#...#
#...#
#####
.....
.....
```

Ezek az utasítások végül egy négyzetet határoztak meg!

Namost a te fóliád elég nagy, szóval egyelőre elégedjünk meg azzal, hogy végrehajtod az első hajtást. Az első hajtás után a fenti példában **``17``** pont marad csak látható. Azon pontok, amelyek átfednek, csak egyetlen pontnak számítanak. 

**Hány pont látható az első hajtás után az átlátszó fóliádon?**